---
title: "জীয়া প্ৰেম"
date: "February 03 2023"
excerpt: "প্ৰেমেৰে ভৰি পৰা এটি সুন্দৰ কলেজীয়া জীৱনৰ কাহিনী সাধু আকাৰত কৈ গৈছিল হৰেনে তেওঁৰ নাতি লৰা মন্টুক।"
cover_image: "/images/posts/post6.jpg"
---

অৱসৰপ্ৰাপ্ত হৰেন এতিয়া ঘৰতে ইটো সিতো কৰি দিন কটাই , পুতেক বোৱাৰী চাকৰিলৈ ওলাই যোৱাৰ পিছত হৰেন নাতি লৰা মন্টুক লগত লৈ খেলা ধুলা হাঁহি ফূৰ্টিৰে দিন কটাবলৈ ধৰিলে ।
এদিন নাতি লৰা মন্টুৰ লগত চোতালত খেলি থাকোঁতে ভিতৰৰ পৰা হৰেনৰ ঘৈনীয়েক মিনতিয়ে চিঞৰি কলে ল'ৰাটোৰ জলপান খাবলৈ সময় হল লৈ আহা , হৰেনে মন্টুক ভিতৰলৈ লৈ গ'ল আৰু আইতাক মিনতিয়ে মন্টুক জলপান খুৱাই দি থাকোঁতে দুই নম্বৰ জলপানৰ বাটিতো হৰেনৰ ফালে আগুৱাই দি কলে তুমিওঁ খোৱা । মিচিকিয়া হাঁহি মাৰি হৰেনে মিনতিৰ ফালে চাই কলে তোমাৰ বাতিটো ক'ত ? হাঁহি মাৰি মিনতিয়ে জলপানৰ বাটিতো লৈ আহিল মন্টুক খোৱাৰ পিছত দূইজনেওঁ কথা বতৰা পাতি জলপান খালে ।
এনেকৈয়ে সিহতৰ দিনবোৰ পাৰ হ'বলৈ ধৰিলে। ককা আইতাকক নানান প্ৰশ্ন শুধি ব্যতিব্যস্ত কৰি তোলা মন্টূ ধীৰে ধীৰে ডাঙৰ হৈ আহিল।  
মন্টু কলেজ যাবলৈ আৰম্ভ কৰি দিলে , ককাকৰ সাধু শুনি ডাঙৰ হোৱা মন্টুৱে সাধু শুনিবলৈ এৰি দিয়া নাছিল কিন্তু আজি ককাকক এটি প্ৰশ্ন শুধিম বুলি কলে , হৰেনে নাতিয়েকৰ মুখলৈ চাই কলে শুধা কি প্ৰশ্ন?
মন্টুৱে আৰম্ভ কৰিলে ককা আপুনি আইতাক কেনেকৈ বিয়া পাতি আনিছে ? আপোনাৰ পছন্দ নে আপোনাৰ মাঁ দেউতাৰ ? ককাৰ লাগিল লেঠা কি কব ? ইমান বছৰৰ ডেকা কালৰ কাহিনী নাতিয়েকক কেনেকৈ কয় ? মন্টুৱে নেৰিছে আজি ক'ব লাগিব আপোনাৰ আৰু আইতাৰ কাহিনী । ঠিক আছে বুলি কৈ
হৰেনে ঘৈনীয়েক মিনতিৰ ফালে চাই কাহিনী আৰম্ভ কৰি দিলে ...
হৰেন মাক দেউতাকৰ একমাত্ৰ সন্তান আছিল ,
গাঁৱলীয়া সমাজ খেতিয়ে সিহতৰ উপাৰ্জনৰ পথ আছিল। মৰম আদৰেৰে ডাঙৰ হোৱা হৰেনৰ পঢ়া শুনাত বাপেকে ত্ৰুটি কৰা নাছিল ।
হৰেনৰ স্কুলীয়া শিক্ষা শেষ হোৱাৰ পিছত কলেজ শিক্ষা ল'বলৈ ওচৰৰে টাউনলৈ আহিব লগীয়া হ'ল। টাউনত হৰেনৰ চিনাকি মানুহ কোনো নাই বুলি কলেও ভুল নহয় । এদিন দুদিনকৈ কলেজ যোৱাৰ পিছত হৰেনৰ প্ৰেমত পৰিল দেখিবলৈ বহুত সুন্দৰ ছোৱালী মিনতি । প্ৰেমৰ কথা পাতিবলৈ সদায় কেন্টিন যাব নোৱাৰে , খেতিয়েকৰ লৰা কোনোমতে পঢ়া শুনা কৰি ওলাই যাব লাগে , কিন্তু প্ৰেম কৰিবলৈ টকা পইচাৰ সিমান দৰকাৰ নাছিল তেতিয়া, হৰেনে কৈ গ'ল মানুহে দেখিবলৈ ভয় কৰিছিলোঁ ‌কিজানি‌ দেউতাক কোনাবায় দেখিলে কৈ দিয়ে , সেয়েহে ছাটিতো হাতত লৈ
পাৰ্কৰ ফালে গৈ গছৰ তলিত বহি ছাটিৰ তলত
প্ৰেমৰ আলাপ কৰিছিলোঁ ।

\
কলেজৰ শিক্ষা শেষ হ'ল চাকৰি পালো , ঘৰৰ মানুহে বিয়াৰ কথা উলিয়ালে , মই মিনতিক বিচাৰি মিনতিৰ ঘৰ পালোঁ , মিনতিক মোলৈ বিয়া দিবনে নাই মাক দেউতাকক শুধিলো ।
মিনতিৰ মাক দেউতাকে সম্মতি প্ৰকাশ কৰি হৰেনৰ মাক দেউতাকৰ লগত কথা বতৰা পাতি মিলি বিয়া সম্পুৰ্ণ কৰি দিলে ।
বিয়াৰ এবছৰ পিছত সিহতৰ মাজলৈ এটি সন্তান আহিল আৰু সেই সন্তানটো তোমাৰ দেউতা ।
কাহিনী শেষ হ'ল , তেতিয়া মন্টুৱে হাঁহি হাঁহি লাহেকৈ কলে তোমলোক ছাটিৰ তলত প্ৰেম কৰি বিয়া হৈছিলা ? ওঁ..
নিশা খোৱা লোৱা কৰি সকলোবোৰ শুই থাকিল । ৰাতিপুৱা শুই উঠি মন্টুৱে আনদিনাৰ দৰে কলেজ গ'ল ।
ৰাতিপুৱাৰ সময় হৰেন মিনতিয়ে চাহৰ আদ্দাত বহি নানান কথা বতৰা পাতিলে , এনেতে আকাশখন ক'লা ডাৱৰে ঢাকি পেলালে । হৰেনে ক'লে গাইজনী পথাৰলৈ লৈ যাব লাগিছিল কেনেকৈ নিওঁ বৰষুণ জাক ডাঙৰকৈ আহিব যেন লাগিছে । মিনতিয়ে কলে যি হয় হব ছাটিতো লৈ যোৱা নহলে বৰষুণ জাক আহিলে তিতিবা ।
হৰেনে ছাটিতো বহুত বিচাৰিলে কিন্তু কতো নেপালে ।
যি হয় হব বুলি ভাবি গাইজনী লৈ পথাৰলৈ বুলি
ওলালে , গাইজনীক খুটি মাৰি থৈ আহি থাকোঁতে ক'লা ডাৱৰ আতৰি গ'ল , ৰদ জাক ওলাই আহিল , অকণমান সময় পথাৰত কটায় হৰেনে ঘৰমুৱা হ'ল । কিছুদুৰ যোৱাৰ পিছত হৰেনেৰ মনলৈ বহুত পূৰণা কথাবোৰ মনত  
পৰিল মনতে ভাবিলে অকণমান সময় গছডালৰ গুৰিটে বহো , এনেদৰে গছডালৰ গুৰিৰ ওচৰ পাওঁতে দেখিলে হৰেনৰ ছাটিতোৰ নিচিনা ছাটি এটা পৰি আছে গছৰ গুৰিত , হৰেনে ছাটিতো আনিবলৈ খুজোতে শুনিবলৈ পালে ছাটিৰ তলত তেওঁৰ নাতিলৰা মন্টুৰ মাত , হৰেনৰ বুজিবলৈ বাকী নাথাকিল লাহেকৈ ছাটিতো ডাঙি দিলে । মন্টুৱে চিঞৰি হাঁহি হাঁহি কলে ককা ছাটিৰ তলৰ প্ৰেম তোমাৰ পৰায় শিকিছো ।
এটি সুখী পৰিয়াল হৰেন আৰু মিনতিৰ নাতিয়েকৰ সৈতে সুন্দৰ জীয়া প্ৰেমৰ কাহিনী এটি আপোনালোকৰ আগত তুলি ধৰিছো ভাল পাব বুলি ভাবিছোঁ।
